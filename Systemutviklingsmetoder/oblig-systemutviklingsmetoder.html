<!DOCTYPE html>
<html>
    <head>
        <title>Systemutviklingsmetoder</title>
        <link rel="stylesheet" href="systemutviklingsmetoder-style.css">
    </head>
    <body>
        <h1>Systemutviklingsmetoder</h1>
        <p class="oppg">
            Oppgave: <br>
            <ul class="oppg">
                <li>Beskriv hva vi mener med systemutvikling/systemutviklingsmetoder.</li>
                <li>Diskuter kort: Hvorfor bruker vi systemutviklingsmetoder?</li>
            </ul>
        </p>
        <p class="oppg">Ca. 400 ord &#40;Besvarelsen er 563 ord&#41;.</p><br>
        <div>
        <p>
            Systemutvikling er prosessen man går gjennom for å utvikle et system, og systemutviklings-metoder er spesifikke metoder med forskjellige fordeler og ulemper man bruker for å utvikle systemer. Systemutviklingsmetoder sørger for at alle gruppemedlemmene i et prosjekt følger et regelverk som hjelper å forklare forventet arbeidsløp og arbeidsmetoder, samt å standardisere arbeidet for å gjøre det enklere å jobbe på andre prosjekter og i andre grupper.
        </p>
        <p>
            Systemutviklingsmetoder deles vanligvis inn i to kategorier: Strukturerte metoder og lett-vektsmetoder. Strukturerte metoder, som for eksempel fossefallmetoder, består av å lage en grundig plan på hvordan hver del av prosjektet skal utføres, og så gjøre en del helt ferdig før man begynner på en annen. Fossefallmetoden kan deles inn i syv ledd:
        </p>
        <ul>
            <li>Undersøke</li>
            <li>Analysere</li>
            <li>Designe</li>
            <li>Utvikle</li>
            <li>Implementere</li>
            <li>Vedlikeholde</li>
            <li>Avslutte</li>
        </ul>
        <p>
            Fordelene med fossefallmetoden er at man kan få en god oversikt på prosjektet og planlegge grundig fremover i tid, særlig med hensyn til tid- og pengekostnader. Gruppemedlemmene blir også godt organisert, slik at alle vet hva som skal gjøres, og hvordan, som sørger for at prosjektarbeidet gjennomføres på en ryddig måte. Med god planlegging kan fossefall-metoden gi gode resultater og en organisert arbeidsstruktur. Men denne metoden er også betraktet som litt gammeldags; det er ikke alltid at prosjektet går helt som forventet. Fossefallmetoden er kritisert for å ikke takle endringer i planen på en produktiv måte, særlig når det gjelder endringer i tidligere faser i prosjektet. Det kan også være vanskelig å lage en konkret plan som ser langt fram i tid; planen kan bli fulgt utmerket, men løsningen kan ikke lenger være relevant eller ønskelig når den er utviklet. I en verden med stadig endring i standarder og teknologi kan fossefallmetoden være utfordrende å ta i bruk, særlig når andre metoder som tar for seg disse svakhetene eksisterer.
        </p>
        <p>
            Lettvektsmetoder, også kalt agile metoder, prøver å rette opp i problemene som oppstår med strukturerte metoder. Dette innebærer en mer fleksibel arbeidsstruktur; istedenfor å planlegge hele prosjektet på forhånd, starter man å utvikle det som er viktigst eller mest åpenbart først, og bestemmer deretter hva som bør gjøres basert på hvordan prosjektet ligger an. Med agile metoder er man som oftest heller ikke ferdig med utviklingen etter første forsøk – det er vanlig å iterere på hva man lager, å fortsette å jobbe med det til det endelig oppfyller kravene på målet. Man pleier også å gjøre små endringer om gangen, slik at hvis det oppstår en feil, eller noe på et tidligere nivå må omgjøres, blir mindre arbeid tapt. Men med en så løs arbeidsstruktur, er det klare ulemper med agile metoder også. I motsetning til strukturerte metoder, kan agile metoder bli uoversiktlige; det kan bli vanskelig å vite hvor langt prosjektet er på vei, hva som egentlig er det viktigste å fokusere, og hvordan visse deler av prosjektet blir påvirket av uforutsigbare endringer i andre deler av prosjektet. Agile metoder kan være veldig fleksible og effektive, særlig med erfarne arbeidere, men kan også mangle den strukturen som er nødvendig for å faktisk fullføre et prosjekt.
        </p>
        <p>
            Hvilken metode man velger kommer an på flere faktorer; hva selve prosjektet innebærer, hvilke ressurser man har, kostnader og tidsfrister, medarbeidere og tidligere erfaring. Man må også ikke binde seg helt fast til en viss metode; det er vanlig å velge noen aspekter fra en metode og andre aspekter fra en annen metode, å skreddersy utviklingsmetoden til hva som trengs for hvert enkelt prosjekt.
        </p>
        </div>
    </body>
</html>